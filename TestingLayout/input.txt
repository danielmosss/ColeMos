1 Indicator 1 – Mijn regie
Het aantonen van regie over mijn loopbaanwensen is het fundament geweest van deze minor.
Regie nemen betekent voor mij het actief sturen van mijn zoekproces, waarbij ik bewust keuzes
maak over wat ik onderzoek en hoe ik dat doe. Ik heb dit proces vormgegeven door een combinatie
van zelfreflectie en concrete stappen in de praktijk.
Een van de meest concrete stappen in dit onderzoek was de keuze voor mijn vrije minor. Door een
'vrije' ruimte te creëren, heb ik de regie genomen om specifiek in te kunnen gaan op waar ik het
liefste mee bezig ben en dat is toch wel ICT. Daarnaast kan ik onderzoeken wat ik nog meer leuk
vind, buiten de kaders van mijn minor en opleiding. Dit proces is een voortdurende zoektocht,
waarbij ik niet alleen bevestiging zoek voor mijn huidige interesses, maar ook opensta voor nieuwe
dingen.
Mijn zoektocht naar wensen is cyclisch geweest. Wanneer een bepaald loopbaanaspect mijn
aansprak, zoals het uiteindelijke doel om parttime als weginspecteur en ICT-ondernemer te
werken, heb ik de regie genomen om dit vast te houden en uit te bouwen. Dit deed ik onder andere
door de methode van 'Connect, question, etc.' toe te passen die ook gebruikt werd in de coaching
momenten, waarbij ik actief opzoek ga naar informatie en probeer in contact te komen om meer te
weten te komen over het werkveld.
Een tof moment van actieve regie was het werkveldbezoek in Spanje bij Selva Digital. Tijdens deze
stagedag kon ik de praktijk van mijn gewenste ICT-ondernemerschap direct ervaren. Het bleek een
zeer waardevolle stap voor mijn zzp-bedrijfje, aangezien we daar dezelfde technologieën
gebruikten. Dit gaf mij direct de bevestiging dat mijn technische kennis aansluit bij de praktijk en
gaf concrete ideeën over de mogelijkheden die ik met mijn eigen onderneming kan nastreven.
Uiteindelijk heeft deze actieve regievoering mij geholpen om een helder loopbaandoel te
formuleren: over tien jaar parttime als weginspecteur in regio Amersfoort/Utrecht te werken met
daarnaast minimaal één dag ICT voor mijzelf. Dit doel is het resultaat van een proces waarin ik
constant terugging naar mijn wensen, normen, waarden en interesses. Vervolgens daarmee weer
een bewust keuzes heb gemaakt om tot deze specifieke loopbaanwens te komen.
5
2 Indicator 2
De keuzes voor mijn loopbaanwens - de combinatie van parttime weginspecteur en het werken
binnen de ICT - zijn diepgeworteld in theorie en mijn persoonlijke levensverhaal. De minor heeft mij
de instrumenten gegeven om mijn intrinsieke motivatie en drijfveren te analyseren en te
onderbouwen.
2.1 De Kracht van mijn Levensverhaal
Mijn persoonlijke geschiedenis en waarden zijn de primaire drijfveren achter mijn
loopbaanwensen.
Ten eerste komt mijn sterke focus op zelfstandigheid en doorzettingsvermogen voort uit mijn
opvoeding, waarbij openheid en zelf keuzes maken centraal stonden. Dit heeft geleid tot mijn
persoonlijke motto: "Probeer het gewoon eens; Comfort never changes anyone". Dit motto
weerspiegelt mijn bereidheid om actie te ondernemen en nieuwe omgevingen op te zoeken, wat
essentieel is voor zowel het ondernemerschap als de dynamiek van het werk als weginspecteur.
Ten tweede hebben vormende momenten mijn Missie geconcretiseerd. Mijn begin met
programmeren en het zelfstandig bouwen van een succesvolle Discord-bot leerde mij het plezier
van zelfstandig creëren en de kracht van mijn doorzettingsvermogen. Later hielp mijn
betrokkenheid bij Ichthus Ede mij met mijn Uitdaging op het gebied van sociale vaardigheden.
Ten derde is de zoektocht naar zingeving een constante factor. Mijn Missie is om "Actief en
productief bezig kunnen zijn en daarbij God te betrekken". Dit wordt gevisualiseerd door de
vuurtoren (plaatje 12), die staat voor een vaste basis die ik nodig heb om er voor anderen te zijn. De
wens om te mogen zorgen voor een gezin met Inge geeft mijn werk een diepere betekenis. De
Spanjereis was een scharnierpunt in deze reflectie, omdat de bezoeken en gesprekken daar
leidden tot de definitieve formulering van mijn loopbaandoelen. Zo werd mijn ICT-wens bekrachtigd
door de stagedag bij Selva Digital en werd mijn persoonlijke visie op de toekomst met Inge
bevestigd.
Voor mijn Bijbelstudie kring bij Ichthus Ede vertellen we allemaal ook ons levensverhaal. Mijn kring
bestaat uit 5 mensen inclusief ik. Dit jaar mag ik kringleider zijn. Voor dit moment heb ik een nieuw
levensverhaal geschreven. Met de kring waar in vorige jaar in zat heb ik ook een levensverhaal voor
gemaakt. Nu deze minor bijna klaar is en veel geleerd heb over mijzelf en hoe ik in elkaar zit ga ik
mijn 2 levensverhalen vanuit deze minor en vorige jaar gebruiken om een nieuwe te schrijven
waarin ik nog beter kan vertellen over mijn verhaal. Lees mijn hele verhaal in Bijlage K.
Levensverhaal 2.0.
6
2.2 Onderbouwing met Theorie en Modellen
Om de keuzes uit mijn levensverhaal te onderbouwen, heb ik de volgende modellen, theorieën en
opdrachten gebruikt (minimaal 5 bronnen), waarmee ik de Leeruitkomst fundeer:
1. De Lincoln's Sparrow: Dit vogeltje staat symbool voor mijn kernkwaliteiten. Hij gaat alleen
op pad (Kernkwaliteit: Zelfstandigheid), maar zoekt andere vogels (zangvogels) op voor
vreugde. Dit maakt mijn Valkuil (Individualisme) en mijn Uitdaging (Samenwerken en
Openheid) expliciet. De brede habitatkeuze (vlakke velden, gebergte, water) weerspiegelt
mijn Missie om ontwikkelend en actief bezig te zijn in diverse rollen. (Bijlage D. Verhaal over
jezelf na de spanjereis)
2. Kernkwadranten: De expliciete analyse van mijn Kernkwaliteit, Valkuil, Uitdaging en
Allergie (Volgzame en afhankelijke mensen) is een fundamentele theorie die mijn
functioneren in een werkcontext verklaart. (Beheerder, 2024)
3. Visie en Missie:
Mijn Visie richt zich op analytische en tactische activiteiten (spelletjes spelen, ICT) en het
delen van vreugde (gezelligheid).
De Missie (Actief en productief zijn) verklaart de behoefte aan een praktische functie
(weginspecteur) naast de zzp-activiteiten.
4. HEXACO test: De resultaten van deze persoonlijkheidstest (zie Bijlage B) geven een
wetenschappelijke onderbouwing van mijn eigenschappen, zoals mijn gedegen
Conscientiousness (Orde, ijver, perfectie). Dit ondersteunt mijn drang naar een voldaan
gevoel door "Naar een doel toewerken en met behulp van een goed proces iets maken".
5. DISC Test: Ik had twee jaar geleden aan het begin van mijn opleiding al een DISC test
gemaakt voor het vak persoonlijke ontwikkeling. Deze test kon ik nu mooi vergelijken met de
Talentenscan (een professionele DISC-test van werk) van nu, deze laat zien dat ik afgelopen
twee jaar zeker ben veranderd. (Zie Bijlage E). De testen laten een consistente hoge score
op Dominantie (D) zien, wat mijn drang naar actie en resultaatgerichtheid verklaart. De
Talentenscan geeft daarnaast inzicht in de Consciëntieusheid (C) en Invloed (I), wat de
analytische en sociale aspecten van mijn loopbaanwens onderbouwt. (Redactie, 2024)
6. Regiemodel & 'Succes Begint bij Jezelf': Het Regiemodel en de uitwerking van de Stappen
'Succes begint bij jezelf' zijn de procesmodellen die mij hielpen grip te houden op mijn
zoektocht. De wekelijkse vlogs en de tussentijdse opdrachten boden de continue reflectie
om steeds terug te gaan naar mijn wensen, waardoor de gemaakte keuzes gefundeerd zijn
in het proces van zelfregie.
Door deze elementen te verbinden, toon ik aan dat mijn loopbaanwens een logisch en goed
onderbouwd gevolg is van zowel mijn persoonlijke geschiedenis als de theoretische inzichten die ik
in deze minor heb opgedaan.
7
2.3 LinkedIn profiel en mijn CV les
Mijn Curriculum Vitae (CV) en LinkedIn-profiel dienen als de visuele weergave van mijn
professionele identiteit en mijn doelen. Met mijn CV wil ik een complete schets geven van wie ik
ben door mijn relevante werkervaring te presenteren en te benadrukken dat ik beschik over de
kwaliteiten en eigenschappen die nodig zijn voor een functie. Daarnaast wil ik aantonen dat ik
doorzettingsvermogen bezit en laten zien welke projecten ik leuk vind om te doen.
De lessen en coaching over deze dingen hebben geleid tot een aantal belangrijke inzichten. Ik heb
geleerd dat het cruciaal is om bij sommige functies een zin toe te voegen die niet alleen beschrijft
wat ik heb gedaan, maar vooral wat ik ermee heb bereikt. Het project Data & Reporting bij
Broekhuis, dat succesvol met een 8 werd afgerond, is hier een concreet voorbeeld van. Ook de
verbetering van de prestaties voor het ophalen van tabelgegevens bij Pitts B.V. is zo'n inzicht dat
terugkomt: van ongeveer 14 minuten naar 15-30 seconden. Dit benadrukt de toegevoegde waarde
die ik lever. Tot slot is het inzicht opgedaan dat een klein stukje motivatie of een korte profile
samenvatting de lezer direct een duidelijke blik geeft op mijn ambities en Tech enthousiast profiel
met hands-on ervaring. (Bijlage L. CV en )
8
3 Indicator 3
Mijn loopbaanregie heeft zich vertaald in concrete, gerichte stappen in de praktijk om mijn dubbele
loopbaanwens (ICT-ondernemer en weginspecteur) te bekrachtigen. De wens tot zelfstandig
creëren en de noodzaak om mijn ICT-kennis in de markt te toetsen, leidde tot het werkveldbezoek
bij Selva Digital in Spanje. De aanleiding hiervoor was het koppelen van mijn minor-kennis aan de
ZZP-praktijk. De belangrijkste opbrengst was de bevestiging dat mijn technische kennis aansluit bij
de markt, omdat ze dezelfde technologieën gebruikten, wat mijn vertrouwen in de ICTonderneming versterkte. Daarnaast heb ik een geoptimaliseerd LinkedIn-profiel en CV opgesteld,
gedreven door de noodzaak om mijn Uitdaging (Samenwerken, openheid) te verkleinen en een
werknetwerk op te bouwen om 'binnen te komen'.
De tweede focus lag op het onderzoek naar een functie bij Rijkswaterstaat (RWS), een baan die
mijn behoefte aan verantwoordelijkheid en zingeving (Missie) invult. De aanleiding was mijn doel
om over tien jaar parttime als weginspecteur in regio Amersfoort/Utrecht te werken. Ik heb actief
informatie opgevraagd over de stappen die nodig zijn om meer ervaring bij RWS te krijgen. Zelfs in
de lessen heb ik mijn regie getoond: de Creatieve Opdracht (het maken van de kartonnen piano)
leerde mij dat het formuleren van een concreet plan leidt tot een helder stappenplan om een doel
te bereiken. Dit inzicht is cruciaal voor het realiseren van mijn lange termijndoel. Deze acties
bewijzen dat mijn loopbaanregie is omgezet in concrete stappen, wat mij een voldaan gevoel geeft.
9
4 Indicator 4
De minor is aan de korte kant om het loopbaandoel volledig te concretiseren, maar een helder
vervolgplan kan ik wel aan werken om de regie vast te houden. Mijn doel wat ik ook al eerder
benoemde is om over 10 jaar parttime als weginspecteur bij Rijkswaterstaat (RWS) in regio
Amersfoort/Utrecht te werken, met daarnaast minimaal één dag ICT voor mezelf. Het vervolgplan
voor de komende zes maanden richt zich op het creëren van de dingen voor beide loopbaanwensen
en mijn persoonlijke groei.
4.1 Vervolgplan
Onderwerp Actie Wat is mijn doel en Waarom?
Informatie
Communicatie
Technologie (ICT)
Diensten richten op
Web development
Focussen op mijn zzp onderneming Mosselman
Software
Om meer afwisselend werk te kunnen doen,
omdat ik het heel leuk vind om niet altijd bezig te
zijn met hetzelfde.
Rijkswaterstaat
(RWS)
Onderzoek naar
Werkervaring bij RWS
Meer kennis van hoe ik bij Rijkswaterstaat exact
binnen kan komen en stage zou kunnen lopen in
de toekomst.
Een rol als weginspecteur spreekt mij erg aan
door het praktische werk gecombineerd met
oplossingsgericht denken en een stukje
verkeersmanagement.
Persoonlijke Groei Geloofszoektocht Een manier vinden die voor mij werkt bij het
Bijbel lezen zodat ik het op een herhaalbare
manier kan gebruiken.
Om te investeren in het lezen in de Bijbel en
groei met God.
Weekboekje Iedere week terugblikken op de dingen die zijn
gebeurd en wat ik allemaal gedaan heb die
week.
Manier om even stil te staan en uit te rusten.
(Bijlage A. Les donderdag 16 Oktober 2025)
10
5 Indicator 5 - Zelfregie
Tijdens de minor heb ik stilgestaan bij mijn leerproces en ontwikkeling, waarbij het vasthouden van
de regie centraal stond. Dit proces heb ik vormgegeven aan de hand van mijn ontwikkelpunten en
het Zelfregiemodel. (Bijlage G. Zelfregiemodel)
Ik realiseerde me dat, hoewel mijn kernkwaliteit: Zelfstandigheid sterk is, mijn Drijfveer een
"voldaan gevoel" bereikt door "Naar een doel toewerken en met behulp van een goed proces iets te
maken" ook een stukje samenwerken nodig is en niet alleen maar zelfstandig kan blijven.
Daarnaast heb ik stappen gezet om mijn LinkedIn-profiel en CV te optimaliseren en actief het
werkveldbezoek in Spanje op te bezoeken.
Een mooi leermoment in het begin van de minor was de creatieve opdracht (Bijlage F. Creative
opdracht). Hier kwam het naar boven dat wanneer ik een concreet idee heb dit leidt tot een helder
stappenplan, waar ik doelgericht mee aan de slag kan. Dit laat ook een directe link zien tussen mijn
drijfveren en de behoefte aan procesmatigheid.
Ik heb de regie over mijn loopbaan genomen door mijn wensen te funderen in theorie en mijn
levensverhaal, en deze om te zetten in concrete stappen, zoals het werkveldbezoek. De geleerde
lessen over procesmatigheid en het verkleinen van mijn individualisme zorgen ervoor dat ik de regie
op mijn loopbaan, met behulp van mijn vervolgplan, kan gaan blijven vasthouden.
5.1 Conclusie
Ik wil afsluiten met een conslusie die ik de dag voor de inleverdatum aan het einde van de minor
schrijf. Ik ben ontzettend blijf met wat ik gedaan heb afgelopen tien weken. Zoveel nieuwe
ontdekkingen mogen doen. Mijn plan voor mijn leven mogen onderzoeken en vooral mijzelf mogen
onderzoeken. Hoe zit ik in elkaar? Ik heb een plan waaraan ik voor mijn leven aan vast kan houden.
Door deze minor weet ik wie ik ben, ik heb deze minor gedaan en weet nu hoe ik met al deze
onderwerpen moet omgaan. Ik heb gebouwd aan mijn vaste basis waar ik op sta. Naar de toekomst
toe wil ik graag vaker stil staan bij de stappen die ik behaald in mijn droom. Concreet wil ik mijn
doelen op gaan schrijven zodat ze niet alleen in je hoofd zitten maar ook zichtbaar zijn en wanneer
ik ze dan gehaald heb visueel af kan strepen en een feestje kan vieren. 